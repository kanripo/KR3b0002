# -*- mode: mandoku-view -*-
#+TITLE: 六韜
#+DATE: 2015-09-23 10:10:15
#+PROPERTY: LASTPB  <md:KR3b0002_SBCK_000-1a>
#+PROPERTY: JUAN 1

<md:KR3b0002_SBCK_001-1a>¶文王將田史編布卜曰田於渭陽將大得焉非龍非
彲非¶虎非羆兆得公侯天遺汝師以之佐昌施及三
王文王曰¶兆致是乎史編曰編之太祖史疇為舜占
得皋陶兆比於¶此文王乃齋三日乘田車駕田馬田
<pb:KR3b0002_WYG_001-1b>
於渭陽卒見太公坐¶茅以漁文王勞而問之曰子樂漁
耶太公曰君子樂¶得其志小人樂得其事今吾漁甚有
似也
文¶王曰何謂其有似也太公曰釣有三權祿等以權死
等以<md:KR3b0002_SBCK_001-1b>¶權官等以權夫釣以求得也其情深可以觀大矣
文王曰¶願聞其情太公曰源深而水流水流而魚生之
情也根深¶而木長木長而實生之情也君子情同而親
合親合而事¶生之情也言語應對者情之飾也言至情
<pb:KR3b0002_WYG_001-2a>
者事之極也¶今臣言至情不諱君其惡之乎文王曰惟
仁人能受正¶諫不惡至情何為其然太公曰緡微餌明
小魚食之緡¶綢餌香中魚食之緡隆餌豐大魚食之夫
魚食其餌乃¶牽於緡人食其祿乃服于君故以餌取魚
魚可殺以祿¶取人人可竭以家取國國可抜以國取天
下天下可畢¶
嗚呼曼曼緜緜其聚必散嘿嘿昧昧其光必逺微哉聖<md:KR3b0002_SBCK_001-2a>¶人之徳誘乎獨見樂哉聖人之慮各歸其次而立斂焉
<pb:KR3b0002_WYG_001-2b>
文王曰立歛何若而天下歸之太公曰天下非一人之¶
天下乃天下之天下也同天下之利者則得天下擅天¶
下之利者則失天下天有時地有財能與人共之者仁¶
也仁之所在天下歸之免人之死解人之難救人之患¶
濟人之急者徳也徳之所在天下歸之與人同憂同樂¶
同好同惡者義也義之所在天下赴之凡人惡死而樂¶
生好徳而歸利能生利者道也道之所在天下歸之文¶
王再拜曰允哉敢不受天之詔命乎乃載與俱歸立¶為
<pb:KR3b0002_WYG_001-3a>
師<md:KR3b0002_SBCK_001-2b>¶　　　盈虚¶第二
文王問太公曰天下熙熙一盈一虛一治一亂所以然¶
者何也其君賢不肖不等乎其天時變化自然乎太公¶
曰君不肖則國危而民亂君賢聖則國安而民治禍福¶
在君不在天時
文王曰古之賢聖可得聞乎太公曰昔¶者帝堯之王天
下上世所謂賢君也文王曰其治如何
<pb:KR3b0002_WYG_001-3b>
太公曰帝堯王天下之時金銀珠玉不飾錦繡文綺不¶
衣奇怪珍異不視玩好之器不寳淫佚之樂不聽宫垣¶
屋室不堊甍桷椽楹不斲茅茨徧庭不剪鹿裘禦寒¶布
衣掩形糲粱之飯藜藿之羮不以役作之故害民耕<md:KR3b0002_SBCK_001-3a>¶織
之時削心約志從事於無為
吏忠正奉法者尊其位¶廉潔愛人者原其祿
民有孝慈者愛敬之盡力農桑¶者慰勉之旌别淑慝表
其門閭
<pb:KR3b0002_WYG_001-4a>
平心正節以法度禁邪¶偽
所憎者有功必賞所愛者有罪必罰
存養天下鰥寡¶孤獨賑贍禍亾之家其自奉也甚薄其
賦役也甚寡故¶萬民富樂而無饑寒之色
百姓戴其君如日月親其君¶如父母文王曰大哉賢徳
之君也
　　　國務¶第三
文王問太公曰願聞為國之大務欲使主尊人安為之
<pb:KR3b0002_WYG_001-4b>
奈何¶太公曰愛民而已文王曰愛民奈何太公曰利而
勿害成<md:KR3b0002_SBCK_001-3b>¶而勿敗生而勿殺予而勿奪樂而勿苦喜而勿
怒文王¶曰敢請釋其故太公曰民不失務則利之農不
失時則¶成之不罰無罪則生之薄賦歛則與之儉宫室
臺榭則樂¶之吏清不苛擾則喜之民失其務則害之農
失其時則¶敗之無罪而罰則殺之重賦歛則奪之多營
宮室臺榭¶以疲民力則苦之吏濁苛擾則怒之故善為
國者馭民¶如父母之愛子如兄之愛弟見其饑寒則為
<pb:KR3b0002_WYG_001-5a>
之憂見其¶勞苦則為之悲賞罰如加於身賦歛如取諸
己此愛¶民之道也¶
　　　大禮<md:KR3b0002_SBCK_001-4a>¶第四
文王問太公曰君臣之禮如何太公曰為上惟臨為下
惟¶沉臨而無逺沉而無隠為上惟周為下惟定周則天
也定¶則地也或天或地大禮乃成
文王曰主位如何太公曰安¶徐而靜柔節先定善與而
不爭虚心平志待物以正
<pb:KR3b0002_WYG_001-5b>
文¶王曰主聽如何太公曰勿妄而許勿逆而拒許之則
失守¶拒之則閉塞髙山仰止不可極也深淵度之不可
測也神¶明之徳正靜其極
文王曰主明如何太公曰目貴明耳貴¶聰心貴智以天
下之目視則無不見也以天下之耳聽則¶無不聞也以
天下之心慮則無不知也輻輳並進則明不¶蔽矣<md:KR3b0002_SBCK_001-4b>¶　　　明傳¶第五
文王寢疾召太公望太子𤼵在側曰嗚呼天將棄予周
<pb:KR3b0002_WYG_001-6a>
之社稷將以屬汝今予欲師至道之言以明傳之子孫¶太
公曰王何所問文王曰先聖之言其所止其所起可¶得聞
乎太公曰見善而怠時至而疑知非而處此三者¶道之所
止也柔而靜恭而敬强而弱忍而剛此四者道¶之所起也
故義勝欲則昌欲勝義則亡敬勝怠則吉怠¶勝敬則滅¶
　　　六守¶第六
文王問太公曰君國主民者其所以失之者何也太公
曰<md:KR3b0002_SBCK_001-5a>¶不謹所與也人君有六守三寶文王曰六守者何也
<pb:KR3b0002_WYG_001-6b>
太公¶曰一曰仁二曰義三曰忠四曰信五曰勇六曰謀
是謂¶六守文王曰謹擇六守者何太公曰富之而觀其
無犯¶貴之而觀其無驕付之而觀其無轉使之而觀其
無隠¶危之而觀其無恐事之而觀其無窮富之而不犯
者仁¶也貴之而不驕者義也付之而不轉者忠也使之
而不¶隠者信也危之而不恐者勇也事之而不窮者謀
也人¶君無以三寶借人借人則君失其威文王曰敢問
三寶¶太公曰大農大工大商謂之三寶農一其鄉則國
<pb:KR3b0002_WYG_001-7a>
足工¶一其鄉則器足商一其鄉則貨足三寶各安其處
民乃<md:KR3b0002_SBCK_001-5b>¶不慮無亂其鄉無亂其族臣無富于君都無大于
國六¶守長則君昌三寶全則國安¶
　　　守土¶第七
文王聞太公曰守土奈何太公曰無疏其親無怠其衆¶
撫其左右御其四旁無借人國柄借人國柄則失其權¶
無掘壑而附丘無舎本而治末日中必彗操刀必割執¶
斧必伐日中不彗是謂失時操刀不割失利之期執斧
<pb:KR3b0002_WYG_001-7b>
不伐賊人將來涓涓不塞將為江河熒熒不救炎炎¶奈
何兩葉不去將用斧柯是故人君必從事於富不¶富無
以為仁不施無以合親疏其親則害失其衆則<md:KR3b0002_SBCK_001-6a>¶敗無借
人利器借人利器則為人所害而不終其世¶文王曰何
謂仁義太公曰敬其衆合其親敬其衆則¶和合其親則
喜是謂仁義之紀無使人奪汝威因其¶明順其常順者
任之以徳逆者絶之以力敬之勿疑¶天下和服¶
　　　守國¶第八
<pb:KR3b0002_WYG_001-8a>
文王問太公曰守國奈何太公曰齋將語君天地之¶經
四時所生仁聖之道民機之情王齋七日北面¶再拜而
問之太公曰天生四時地生萬物天下有民¶聖人牧之
故春道生萬物榮夏道長萬物成秋道歛<md:KR3b0002_SBCK_001-6b>¶萬物盈冬道
藏萬物靜盈則藏藏則復起莫知所終¶莫知所始聖人
配之以為天地經紀
故天下治仁聖¶藏天下亂仁聖昌至道其然也
聖人之在天地間也¶其寶固大矣因其常而視之則民
<pb:KR3b0002_WYG_001-8b>
安夫民動而為機¶機動而得失爭矣故𤼵之以其陰會
之以其陽為之¶先倡而天下和之極反其常莫進而爭
莫退而遜守國¶如此與天地同光¶
　　　上賢¶第九
文王問太公曰王人者何上何下何取何去何禁何止¶
太公曰上賢下不肖取誠信去詐偽禁暴亂<md:KR3b0002_SBCK_001-7a>¶止奢侈故
王人者有六賊七害
文王曰願聞其道太¶公曰夫六賊者一曰臣有大作宫
<pb:KR3b0002_WYG_001-9a>
室池榭遊觀倡樂¶者傷王之徳
二曰民有不事農桑任氣游俠犯厯法¶禁不從吏教者
傷王之化
三曰臣有結朋黨蔽賢智¶障主明者傷王之權
四曰士有抗志髙節以為氣勢¶外交諸侯不重其主者
傷王之威
五曰臣有輕爵位¶賤有司羞為上犯難者傷功臣之勞
六曰强宗侵奪¶陵武貧弱傷庶人之業
<pb:KR3b0002_WYG_001-9b>
七害者一曰無智略權謀¶而重賞尊爵之故强勇輕戰
僥倖于外王者謹勿¶使為將
二曰有名無實出入異言掩善揚惡進退<md:KR3b0002_SBCK_001-7b>¶為巧王者謹
勿與謀
三曰朴其身躬惡其衣食語無¶為以求名言無欲以求
利此偽人也王者謹勿近
四¶曰奇其冠帶偉其衣服博聞辨辭虚論髙議以為容¶
美窮居靜處而誹時俗此姦人也王者謹勿寵
<pb:KR3b0002_WYG_001-10a>
五曰¶讒佞茍得以求官爵果敢輕死以貪祿秩不圖大
事¶貪利而動以髙談虚論說於人主王者謹勿使
六曰¶為雕文刻鏤技巧華飾而傷農事王者必禁
七曰¶偽方異技巫蠱左道不祥之言幻惑良民王者必
止¶之
故民不盡力非吾民也士不誠信非吾士也臣不¶忠諫
非吾臣也吏不平潔愛人非吾吏也相不能富<md:KR3b0002_SBCK_001-8a>¶國强兵
調和陰陽以安萬乘之主正羣臣定名實明¶賞罰樂萬
<pb:KR3b0002_WYG_001-10b>
民非吾相也
夫王者之道如龍首髙居而¶逺望深視而審聽示其形
隠其情若天之髙不可極¶也若淵之深不可測也故可
怒而不怒姦臣乃作可¶殺而不殺大賊乃𤼵兵勢不行
敵國乃强文王曰善哉¶
　　　舉賢¶第十
文王問太公曰君務舉賢而不能獲其功世亂愈甚以
致¶危亾者何也太公曰舉賢而不用是有舉賢之名而
<pb:KR3b0002_WYG_001-11a>
無用賢之實也文王曰其失安在太公曰其失在君¶好
用世俗之所譽而不得其賢也文王曰何如太公曰<md:KR3b0002_SBCK_001-8b>¶君
以世俗之所譽者為賢以世俗之所毁者為不肖¶則多
黨者進少黨者退若是則羣邪比周而蔽賢忠¶臣死於
無罪姦臣以虚譽取爵位是以世亂愈甚則¶國不免於
危亡文王曰舉賢奈何將相分職¶而各以官名舉人按
名督實選才考能令實當其名¶名當其實則得舉賢之
道也
<pb:KR3b0002_WYG_001-11b>
　　　賞罰¶第十一
文王問太公曰賞所以存勸罰所以存懲吾欲賞一¶以
勸百罰一以懲衆為之奈何太公曰凡用賞者貴¶信用
罰者貴必賞信罰必於耳目之所聞見則所不<md:KR3b0002_SBCK_001-9a>¶聞見者
莫不陰化矣夫誠暢于天地通于神明而况¶於人乎¶
　　　兵道¶第十二
武王問太公曰兵道何如太公曰凡兵之道莫過乎¶一
一者能獨往獨來黄帝曰一者階于道幾于神用¶之在
<pb:KR3b0002_WYG_001-12a>
于機顯之在于勢成之在於君故聖王號兵為¶凶器不
得已而用之
今商王知存而不知亡知樂而¶不知殃夫存者非存在
于慮亡樂者非樂在于慮殃¶今王已慮其源豈憂其流
乎武王曰兩軍相遇彼不¶可來此不可往各設固備未
敢先𤼵我欲襲之不得<md:KR3b0002_SBCK_001-9b>¶其利為之奈何太公曰外亂而
内整示饑而實飽内¶精而外鈍一合一離一聚一散陰
其謀宻其機髙其¶壘伏其銳士寂若無聲敵不知我所
<pb:KR3b0002_WYG_001-12b>
備欲其西襲其¶東武王曰敵知我情通我謀為之奈何
太公曰兵勝¶之術宻察敵人之機而速乘其利復疾擊
其不意¶
　
　
　
　
　六韜卷一
